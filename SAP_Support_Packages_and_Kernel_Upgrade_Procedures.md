1. SAP E-posta Entegrasyonu ve Performans İzleme (SCOT)
-SCOT (SAP Connect - Gönderim Kontrolü): SAP sisteminin dış dünyaya (fatura, sipariş onayı vb.) e-posta gönderebilmesi için SMTP sunucu tanımlamalarının yapıldığı merkezi işlem kodudur.
-Gmail / SMTP Entegrasyonu: Gerçek bir senaryoyu simüle etmek adına SAP sistemi ile Google'ın SMTP sunucuları entegre edilir. Güvenli veri akışı için Google hesabı üzerinden özel bir uygulama şifresi alınarak SAP altyapısına bağlanır ve iletişim kanalı aktif hale getirilir. 
-İzleme ve Tetikleme (SOST): Sistemden tetiklenen e-postaların durumları SOST ekranından canlı olarak izlenir. Gönderilmeyi bekleyen, başarıyla iletilen veya hataya düşen tüm e-posta kuyruğu bu panelden yönetilir.

2. SAP Yazılım Bileşenleri ve Güncelleme MantığıSAP altyapısı, her biri bağımsız olarak güncellenebilen katmanlı yazılım bileşenlerinden (Software Components) oluşur. SAP_BASIS, SAP_ABA veya modern Fiori arayüzlerini yöneten SAP_UI bu bileşenlerin en temel örnekleridir.
-Support Package (Destek Paketi): SAP bileşenlerinde zamanla oluşan yazılım hatalarını (Bug) düzeltmek ve sisteme yasal/fonksiyonel yenilikler kazandırmak için yayınlanan toplu güncelleme paketleridir.
-Bileşen Seviyesi (Package Level): Sistemdeki her bir yazılım bileşeninin kendine ait bir sürüm ve yama numarası bulunur (Örn: SAP_BASIS 750 sürümünün 0015. yaması). Güncelleme yapılmadan önce mevcut seviyeler sistem bilgilerinden dikkatlice incelenir
-Neden Önemlidir?: İleride sisteme yeni bir modül kurulmak istendiğinde veya büyük bir fonksiyon ekleneceğinde, SAP o yazılımın çalışabilmesi için mevcut bileşenlerin en az belirli bir yama seviyesinde olmasını ön koşul (Prerequisite) olarak şart koşar.

3. Maintenance Planner ve Yükleme Araçları (SAINT / SPAM)
Büyük sistem güncellemelerinde insan eliyle paket bağımlılıklarını çözmek imkansız olduğundan, tüm süreç resmi SAP araçlarıyla yönetilir.
-Maintenance Planner Entegrasyonu: Bulut tabanlı bu araç, sistemdeki tüm bileşen kombinasyonlarını analiz ederek kurulması gereken paketlerin ve düzeltmelerin hatasız bir listesini (Stack File) çıkarır.
-SAP Download Manager: Maintenance Planner tarafından onaylanan ve indirme sepetine (Download Basket) gönderilen onlarca gigabaytlık paket dosyalarını kurumsal SAP portalından (support.sap.com) toplu ve güvenli bir şekilde yerel bilgisayara indiren yardımcı yazılımdır.
-SPAM (Support Package Manager): Mevcut yazılım bileşenlerinin sadece yama seviyelerini yükseltmek (Örn: SAP_BASIS bileşenini 12. seviyeden 15. seviyeye getirmek) için kullanılan Basis aracıdır.
-SAINT (SAP Add-On Installation Tool): Sisteme tamamen yeni bir yazılım bileşeni/modülü (Add-On) eklemek veya mevcut bir bileşenin ana versiyonunu yükseltmek (Upgrade) için kullanılan araçtır

4. Çekirdek Yönetimi ve Kernel Upgrade (Kernel Güncellemesi)
SAP Kernel (Çekirdek): SAP'nin uygulama kodları (ABAP) ile sunucunun işletim sistemi (Linux/Windows) ve veri tabanı (HANA/Oracle) arasında köprü görevi gören, arka planda C/C++ diliyle yazılmış ana motor yazılımıdır
--Kernel Dosyaları (sap_exe ve sap_db): İşletim sistemi seviyesinde /usr/sap/[SID]/SYS/exe/run dizininde saklanan sapstart, disp+work, gwrd gibi tüm çalıştırılabilir (.exe) dosyalar kernel paketini oluşturur
--Kernel Upgrade Adımları (Linux Seviyesi):
-İndirme ve Paket Açma: SAP portalından işletim sistemine ve veri tabanına uygun güncel kernel paketleri indirilir. Bu sıkıştırılmış .SAR uzantılı arşiv paketleri, Linux terminalinde SAP'nin özel arşiv aracı olan SAPCAR komutuyla (sapcar -xvf paket_adi.sar) dışarı çıkarılır.
-Sistemi Durdurma: Güncelleme öncesinde SAP sistemi (stopsap all veya sapcontrol ile) tamamen kapatılır; çalışan hiçbir iş sürecinin kalmadığından emin olunur.
-Yedekleme (Backup): Mevcut /run dizinindeki eski kernel dosyaları olası bir geri dönüş (Rollback) ihtiyacına karşı mutlaka başka bir klasöre yedeklenir.
-Dosyaları Değiştirme (Replace): Yeni açılan güncel kernel dosyaları, mevcut kernel dizinine kopyalanarak eskileriyle yer değiştirilir.
-Yetkilendirme Kontrolü (root.sh): Yeni gelen dosyaların sahiplik ve çalıştırma yetkilerinin bozulmaması için Linux seviyesinde root kullanıcısı ile özel yetki betikleri (Script) çalıştırılarak dosyalar sidadm kullanıcısına güvenle devredilir.
-Sistemi Başlatma: İşlem tamamlandığında sistem startsap komutuyla yeniden ayağa kaldırılır ve SM51 ekranından yama numarasının başarıyla yükseldiği doğrulanır.
